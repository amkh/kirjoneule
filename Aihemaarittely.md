Aihe:
Projektin aiheena on kirjoneulegeneraattori, jonka avulla käyttäjä voi luoda, tallentaa, muokata ja kokeilla itse keksittyjä kirjoneulemalleja. Perustoiminnossa käyttäjä luo uuden mallin valitsemalla mallikerran koon sekä käytettävät värit. Työstövaiheessa käyttäjä muokkaa malliruudukosta kirjoneulemallin valitsemalla jokaisen ruudun värin vastaamaan jotain lankaa; ideana on, että yksi neliö vastaa yhtä silmukkaa kuviossa. Valmiin kuvion voi tallentaa nimellä myöhempää käyttöä varten.

Valmiita neulemalleja voi kokeilla isommille pinnoille, eli mallin voi monistaa suuremmalle suorakulmaiselle alueelle. Tällöin ohjelmalle annetaan parametreina monistuksen määrät vaaka- ja pystysuunnassa, jotta vältytään osittaisilta mallikerroilta. Muita ominaisuuksia lisätään tarpeen tullen, esimerkiksi eri mallikuvioiden yhdistäminen voisi olla mahdollinen lisäys.

Graafisen käyttöliittymän ikkunassa tulisi mallin luomisen alkaessa näkyä valitun kokoinen ruudukko keskellä ja alustuksessa valitut värit sivupalkissa. Ruutujen tulisi värjäytyä klikkauksella halutun väriseksi, kun väri on ensin valittu sivusta. 

Käyttäjät:
Mallin tekijä

Toiminnot:

Uuden mallin alustaminen:
-ruudukon koon valinta
-värien valinta
Rajoituksena mallikerran koko (min 1x1 max noin 20x20 alustavasti)
ja värikartta
 
Mallin muokkaaminen:
-värin valinta
-ruudun valinta
Valitun ruudun tulisi muuttua halutun väriseksi ja pysyä sen värisenä, jollei väriä erikseen muuteta.

Mallin tallentaminen:
-nimeäminen
-tallennus nelukuviokansioon
Eri malleilla tulisi olla eri nimet.

Mallien tarkastelu:
-mallikansion avaaminen
-mallin valinta
-mallin avaaminen 
-muokkaaminen
-poistaminen

Mallin kokeilu:
-valitaan malli
-valitaan kuinka suurella alalla kokeilu tehdään
 eli mitkä ovat halutut monikerrat eri suuntiin
-ohjelma monistaa mallia vaaka-ja pystysuunnassa halutun monta kertaa ja näyttää tuloksen omassa ikkunassa
Rajoituksena kokonaisuuden silmukkaluku (max 100x100 alustavasti)


