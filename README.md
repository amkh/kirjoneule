Käyttöohje:

Kirjoneulegeneraattori käynnistyy valintaikkunalla, josta voit valita joko uuden mallin luomisen tai mallihakemiston selaamisen. Ohjelma sulkeutuu minkä tahansa ikkunan yläkulman ruksia painamalla; yksittäisen ikkunan voit sulkea sulje-painikkeella.

Uuden mallin luonnissa sinua pyydetään ensin syöttämään neulemallisi kokotiedot eli korkeuden ja leveyden niille varattuihin tekstikenttiin
sekä klikkaamaan värilistasta halutut värit, niin monta kuin haluat. Painamalla tämän jälkeen ok-näppäintä pääset varsinaiseen mallinluonti-
vaiheeseen. Oikeassa laidassa olevia värinäppäimiä painamalla voit valita värin, jolla haluat vasemmalla sijaitsevan mallipohjan ruutuja värittää.Ruutujen värejä voit vaihdella, kunnes olet tyytyväinen. Anna sitten mallillesi nimi ja tallenna se alareunan painikkeella. Ikkunan ylälaidassa on kokeile-nappi, josta painamalla pääset mallailemaan suunnittelemaasi kuviota suuremmassa mittakaavassa. Syötä taas mallikerran toistomäärät korkeus- ja leveyssuunnissa, paina ok-näppäintä ja näet, miltä kuvio näyttäisi neulepintana, kun ruudut vastaisivat oikeassa neuleessa silmukoita.

Hakemistoon tallentuvat valmiit mallisi: hakemiston kautta voit valita mallin ja tarkastella tai muokata sitä edelleen mallinluonti-sivun kautta. Muista tallentaa malliin tekemäsi muutokset!


Rakennekuvaus:


Kirjoneulegeneraattorin peruspalikkana toimii Ruutu-olio, joka pitää sisällään yhden yksittäisen silmukan, eli mallipiirroksessa ruudun, värin. Valkoisista Ruutu-olioista koostuvat kaikki Pohja-luokan oliot, jotka ovat pohjimmiltaan kaksiulotteisia taulukoita. Malli syntyy taas
Pohjasta, jonka eri Ruudut voivat saada ominaisuudekseen jonkin mallin väreistä. Neulepintakin syntyy Pohjalle toistamalla Mallia halutut määrät monikertoja pysty- ja vaakasuuntaan. Valmiit Mallit voi tallettaa Hakemistoon, joka sekin on yksisarakkeinen Malli-olioista koostuva taulukko.

Käyttöjärjestelmässä yhteen ikkunaan on pyritty laittamaan vain yhden vaiheen syötöt ja valinnat esille - näin nappuloiden määrä ikkunaa kohti
ei ole aivan mahdoton. Mallin tarkastelu toimii sekä uuden luonnin että hakemiston kautta samassa ikkunassa, jolloin mahdolliset muokkaukset ja neule-pintakokeilut voidaan toteuttaa samojen toiminnallisuuksien avulla.

